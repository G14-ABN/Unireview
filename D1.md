# UNIREVIEW

# Obiettivo:
Lo scopo del progetto è quello di sviluppare una web app che permetta agli studenti di ateneo di compilare e visualizzare delle valutazioni riguardo agli esami proposti dall’università.

Consultando queste valutazioni viene data la possibilità ai nuovi studenti di formarsi un’idea su come siano i corsi che stanno per affrontare, basandosi sulle opinioni dei propri coetanei.

# Requisiti funzionali

## RF1 Requisiti di accesso
La web app permette l’accesso a due tipologie di utenti:
- Utenti non autenticati: non necessitano di effettuare il login.
- Utenti autenticati: richiede login tramite credenziali di ateneo.

## RF2 Requisiti di moderazione
L’applicazione deve permettere una moderazione delle recensioni da parte dell’amministratore di sistema.

## RF3 Requisiti a livello di accesso
### 	RF3.1 Utenti non autenticati
Questo tipo di accesso non richiede login e permette solo la ricerca e visualizzazione degli esami con relative recensioni e statistiche. Hanno comunque la possibilità di fare login per autenticarsi e passare a utenti autenticati.

### 	RF3.2 Utenti autenticati
Questo livello di autenticazione si raggiunge solo dopo aver effettuato il login con credenziali di ateneo.
Oltre a tutte le possibilità degli utenti non autenticati, hanno la possibilità di compilare delle schede di valutazione associate agli esami. Hanno accesso anche ad una sezione dedicata della web app contenente tutte le recensioni da loro pubblicate, con possibilità di modificarle o eliminarle.

## RF4 Requisiti schede di valutazione
Ogni scheda di valutazione di un esame è così strutturata:
L’applicazione permette di valutare i seguenti tre parametri da 0 a 5, dove 0 sta per pessimo e 5 sta per ottimo:
- Professore
- Materiale fornito
- Fattibilità esame

Vengono richieste all’utente ulteriori informazioni come il tasso di frequenza alle lezioni e il voto finale conseguito.
Viene chiesto all’utente di scegliere se mostrare pubblicamente il voto oppure nasconderlo.
Viene anche data la possibilità di completare la valutazione con una breve recensione testuale.
Viene data allo studente la possibilità di scegliere se pubblicare la valutazione in forma anonima.

## RF5 Requisiti di ricerca
L’applicazione permette all’utente di effettuare una ricerca testuale nell’archivio degli esami tramite il nome stesso dell’esame. Una volta ottenuto un risultato è possibile scegliere quello tenuto dal professore di interesse, dando la possibilità all’utente di visualizzare le recensioni correlate e di valutare tale esame.

L’utente può decidere di ordinare e/o filtrare la lista di recensioni ottenuta.

L’ordinamento può essere effettuato per ordine cronologico (default) o anticronologico e può essere applicato un filtro di visualizzazione mostrando solo le recensioni più recenti da una certa data.

# Requisiti non funzionali
## RNF1 Modalità d’accesso
- L’autenticazione alla piattaforma avviene con l’utilizzo delle medesime API utilizzate per l’accesso alle piattaforme di ateneo, come Esse3.
- L’applicazione non deve permettere l’autenticazione nel caso di inserimento di credenziali errate.
- L’applicazione deve limitare i poteri di ogni utente secondo il proprio livello di autenticazione.

## RNF2 Prestazioni
L’applicazione deve permettere una ricerca nell’archivio esami con un tempo di risposta ridotto.

## RNF3 Lingua di sistema
L’applicazione permette di scegliere se visualizzare l’interfaccia in lingua italiana o inglese.

## RNF4 Compatibilità
L’applicazione è resa usufruibile con dispositivi desktop e mobile tramite l’utilizzo di un browser.

## RNF5 Scalabilità
L’applicazione deve permettere all’amministratore di sistema di aggiungere nuovi esami e nuovi professori in correlazione con le nuove possibilità offerte dall’università.
