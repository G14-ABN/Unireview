# D1

# UNIREVIEW

## INDICE


- [Scopo del documento](#scopo-del-documento)
- [Obiettivi del progetto](#obiettivi-del-progetto)

1. [Requisiti funzionali](#1-requisiti-funzionali)
2. [Requisiti non funzionali](#2-requisiti-non-funzionali)
3. [Design front-end](#3-design-front-end)
4. [Design back-end](#4-design-back-end)

## Scopo del documento

Il presente documento riporta l’analisi dei requisiti di sistema del progetto UNIREVIEW in linguaggio naturale.

L’obiettivo di questo documento è quello di:

- presentare gli obiettivi del progetto
- definire i requisiti funzionali e non funzionali
- presentare i requisiti di Front-End
- presentare i requisiti di Back-End

## Obiettivi del progetto

Lo scopo del progetto è di sviluppare una web app che permetta agli studenti di ateneo di stilare e visualizzare valutazioni per gli esami dell’università di Trento. Consultando queste valutazioni, gli studenti hanno così modo di formarsi un’idea su come siano i corsi e gli esami che stanno per affrontare in base alle opinioni dei propri coetanei.

## 1 Requisiti funzionali

### RF1 Requisiti di accesso

La web app permette il proprio utilizzo a due tipologie di utenti:

- Utenti anonimi: non necessitano di effettuare il login
- Utenti autenticati: tale livello si raggiunge in seguito al login con credenziali universitarie. Sono suddivisi in:
   - Utenti standard
   - Utenti moderatore

### RF2. Requisiti a livello di accesso

#### RF2.1 Utenti anonimi

Questo tipo di accesso non richiede login e permette agli utenti solo la visualizzazione e ricerca degli esami con relative recensioni e statistiche, senza alcuna possibilità di modifica. Tali utenti hanno comunque la possibilità di fare login per autenticarsi.

#### RF2.2 Utenti autenticati

Questo livello di autenticazione si raggiunge solo dopo aver effettuato il login con account istituzionale (e.g. [nome.cognome@unitn.it](mailto:nome.cognome@unitn.it)).

#### RF2.2.1 Utenti standard

Oltre a tutte le possibilità degli utenti anonimi, hanno la possibilità di inserire recensioni. Ogni utente standard ha anche visualizzare in una sezione dedicata della web app tutte le recensioni da lui stesso pubblicate, con possibilità di modificarle o eliminarle. Le funzionalità di modifica sono relative solo alle recensioni pubblicate dall'utente stesso. Da quest'area gli utenti possono contattare moderatori o effettuare il logout.

#### RF2.2.2 Utenti moderatore

Oltre a tutte le capacità degli utenti standard, hanno quella di cancellare qualunque recensione e di limitare le possibilità di azione degli altri utenti nella web app. A loro viene anche data la possibilità di promuovere utenti standard a moderatori. I moderatori hanno la possibilità di rinunciare alle loro funzionalità. Sono contattabili dalla zona personale di ogni utente autenticato tramite mail.

### RF3 Requisiti delle recensioni

L’applicazione permette di compilare una scheda di valutazione suddivisa in tre parametri valutabili in quinti da 1 a 5 (inclusi). All'utente è richiesto anche di inserire il personale tasso di frequenza del corso. L'utente può anche scegliere di inserire il voto finale ottenuto all'esame, tuttavia questo lo obbliga a inserire anche il numero di tentativi necessari per passarlo. La recensione può essere anche completata con una breve valutazione scritta. A ogni recensione viene affidata una  data relativa alla sua creazione. Sarà a discrezione dello studente decidere se pubblicare la valutazione in forma anonima.

### RF4 Requisiti di ricerca

La ricerca viene effettuata su diversi livelli:

#### RF4.1 Ricerca dell’esame

L’applicazione deve permettere la ricerca da un archivio tramite il nome dell’esame e/o del professore.

#### RF4.2 Filtraggio e ordinamento

Viene data la possibilità all’utente di inserire anche dei filtri per la ricerca secondo i criteri di: lasso temporale entro il quale la recensione è stata compilata, voto generale della recensione, tentativo e tasso di frequenza. Una volta effettuata la ricerca dell’esame vengono mostrate le opzioni di riordinamento dei dati visualizzati, selezionabili tra: data di pubblicazione (di default vengono mostrati dal più al meno recente), esito dell’esame e voto recensione.

### RF5 Requisiti delle statistiche

Una volta effettuata una ricerca è possibile visualizzare le statistiche relative alle metriche quantitative delle recensioni trovate.

### RF6 Requisiti di valutazione

I tre campi di valutazione saranno relativi alla qualità di:

- professore
- materiale fornito
- esame

Sono previsti ulteriori campi obbligatori:

- frequenza del corso:
   - non frequentante
   - 0 < frequenza <= 50%
   - frequenza > 50%
- numero tentativo dell’esame (se viene inserito il voto)

Sono previsti anche dei campi non obbligatori:

- voto conseguito
- recensione scritta

La valutazione conterrà una descrizione contenente la media delle tre valutazioni in quinti fornite.

### RF7 Requisiti di modifica

Ogni utente avrà la possibilità di modificare ogni sua recensione selezionandola. Questa funzionalità consente di:

- modificare, aggiungere o rimuovere l'esito di un esame con relativo numero di tentativo
- modificare i valori delle valutazioni in quinti fornite
- modificare le impostazioni di anonimato
- modificare professore e corso di riferimento
- rimuovere la valutazione

### RF8 Modifiche interfaccia

L’applicazione permette di modificare alcuni aspetti come il tema cromatico dell’interfaccia e la lingua di sistema visualizzata in tutte le schermate.

## 2 Requisiti non funzionali

### RNF1 Modalità di accesso

L’applicazione non deve permettere l’autenticazione nel caso di inserimento di credenziali errate. L’applicazione non deve garantire agli utenti privilegi e funzionalità che non siano caratteristiche del proprio livello. Il processo di autenticazione deve avvenire tramite l’utilizzo delle API di ateneo.

### RNF2 Prestazioni

Il tempo di risposta alle richieste dell’utente deve essere inferiore a 1 secondo.

### RNF3 Privacy e sicurezza

Una volta effettuata l’autenticazione l’utente

deve accettare una normativa che definisce come vengono gestiti i dati inseriti dall’utente. L’utente deve anche sottoscrivere le linee guida della community (sulle quali poi si baseranno gli utenti moderatori). L’applicazione non deve permettere di accedere alla visualizzazione dei dati privati di altri utenti se non quelli la cui visualizzazione è stata concordata.

### RNF4 Lingua di sistema

L’applicazione permette di scegliere se visualizzare l’interfaccia in lingua italiana o inglese.

### RNF5 Tema interfaccia

L’applicazione permette di modificare manualmente il tema cromatico dell’interfaccia tra una versione chiara ed una scura per facilitare la visualizzazione anche nelle ore notturne. Questa modifica interessa tutte le schermate dell’applicazione.

### RNF6 Compatibilità

L’applicazione deve essere accessibile da desktop e mobile da i seguenti browser:

- Chrome versione 118.x
- Safari versione 16.x
- Firefox versione 118.x

### RNF7 Scalabilità

L’applicazione deve essere in grado di gestire un numero di studenti pari al numero di iscritti all’ateneo

### RNF8 Moderazione del sito

L’applicazione deve permettere una moderazione continua a discrezione degli utenti moderatori nel rispetto delle linee guida della community. Deve consentire loro di rimuovere recensioni ritenute non conformi alle linee guida e limitare l'attività di determinati utenti attraverso un "ban" temporaneo. Deve inoltre consentire di notificare tramite email le loro azioni agli utenti interessati, qualora ancora attivi. Deve limitare la capacità dell’utente di pubblicare recensioni durante il periodo di “ban”.

### RNF9 Aggiornamento continuo

L’applicazione deve consentire di aggiornare il database degli esami con nuovi corsi o professori in accordo con gli eventuali cambiamenti nel programma dell’ateneo.

### RNF10 Facilità di utilizzo

Dopo venti minuti di utilizzo, l'utente deve essere in grado di utilizzare l'applicazione senza consultare un manuale.

## 3 Design front-end

Nel presente capitolo vengono riportati alcuni mockup relativi alle schermate dell’applicazione per smartphone da realizzare. Queste schermate hanno l’obiettivo di rappresentare come l’applicazione si dovrà presentare all’utente finale nel caso dei seguenti requisiti funzionali descritti precedentemente.

![Image.png](https://lh7-eu.googleusercontent.com/0dfcbL_uM4CYVNlI1syxK24ulBjtYcIVBJdZAYqsUmE_2Tl_v8-atAQqoqVXgzWxbGS83ZcAMBqW30i1XZNjmR9sl39SfShmgpuNJPqExqDAI4PHtmDmFGk_I6IieZ37YmumFxxERR6KhwAsBnELizU)

Interfaccia mostrata durante la ricerca di un esame

![Image.png](https://lh7-eu.googleusercontent.com/ohYHRHtyGT9Q62gFstHvOyOtbN-u4YEhMBRtBo44YPCq2u0O6-JFMv40h8GAAHR_qWmIOvDKwYdIKXR8Y_hEDWkTpF7yN9HYzefnfPz6oacgRFuZXlatPfIVGmrabxKBiCXy97lINq6us9mxvitIoIU)

Interfaccia mostrata durante la recensione di un esame e nel pannello personale dell’utente

## 4 Design back-end

### API e database

L'applicazione utilizza dall'esterno API e database per:

- API di ateneo per l'autenticazione degli utenti
- Database MongoDB per archiviare i dati degli utenti e le relative recensioni
- API Google per l'invio delle email

![Image.png](https://lh7-eu.googleusercontent.com/3xj5B6FPqcO0iNJ4ngN1r0YBElC45aJS_y_5poLaZgk1D7bUd_K1SotQm1ilT2JVkaeIvvH9CMe22v_Q_X_vWyPRn-HvEztmuvruK7Gk9pvdKuycKkm5ebRGXKoUxDcMBl9IHIDzaAq7VxoooRptrkY)

